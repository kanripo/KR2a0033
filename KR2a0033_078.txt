# -*- mode: mandoku-view -*-
#+TITLE: 遼史
#+DATE: 2015-09-23 09:42:12
#+PROPERTY: JUAN 78
<pb:KR2a0033_WYG_078-1a>¶
欽定四庫全書¶
　遼史卷七十八¶
　　元中書右丞相總裁托克托等修¶
　列傳第八¶
　　耶律伊勒哈　　　蕭哈里¶
　　蕭和斯　　　　　蕭思温¶
　　蕭繼先¶
耶律伊勒哈字蘇色本宫分人檢校太師赫嚕之子應¶
<pb:KR2a0033_WYG_078-1b>¶
厯初以父任入侍數歲始為殿前都㸃檢時上新即位¶
疑諸王有異志引伊勒哈為布衣交一切機密事必與¶
之謀遷寄班都知賜宫戸時上酗酒數以細故殺人有¶
監雉者因傷雉而亡獲之欲誅伊勒哈諫曰是罪不應¶
死帝竟殺之以屍付伊勒哈曰收汝故人伊勒哈終不¶
為止復有監鹿詳衮亡一鹿下獄當死伊勒哈又諌曰¶
人命至重豈可為一獸殺之良久得免遼法麚岐角者¶
惟天子得射㑹秋獵善為鹿鳴者呼一麚至命伊勒哈¶
<pb:KR2a0033_WYG_078-2a>¶
射應弦而踣上大悦賜金銀各百兩名馬百匹及黒山¶
東穆辰之地後穆宗被弑坐守衞不嚴被誅¶
蕭哈里字伊徳森其先約尼氏時本部額爾竒木父塔¶
喇天顯間為本部令公哈里貎魁偉膂力過人天禄間¶
娶明王安圖女阿雅翁主應厯初察克亂阿雅連坐繼¶
娶綽哈公主上以近戚嘉其勤篤命預北府宰相選頃¶
之總知軍國事時諸王多坐反逆哈里為人亷謹逹政¶
體每被命案獄多得其情人無寃者繇是知名漢主劉¶
<pb:KR2a0033_WYG_078-2b>¶
承鈞每遣使入貢必别致幣物詔許受之年五十卒帝¶
愍悼輟朝二日¶
蕭和斯字延寜世為北院吏累遷御史中丞總典羣牧¶
部籍應厯初遷左客省使未幾拜御史大夫時諸王多¶
坐事繫獄上以和斯有才幹詔窮治稱㫖改北院樞密¶
使仍命世預宰相選和斯辭曰臣子孫賢否未知得一¶
客省使足矣從之上晩歲酗酒用刑多濫和斯居要地¶
&KR1029;&KR1029;自保未嘗一言匡救議者以是少之年五十七卒¶
<pb:KR2a0033_WYG_078-3a>¶
蕭思温小字伊庫宰相達魯之族弟哈瑪爾之子通書¶
史太宗時為奚圖哩太尉尚燕國公主為羣牧都林牙¶
思温在軍中握齱修邉幅僚佐皆言非將師才尋為南¶
京留守初周人攻揚州上遣思温躡其後憚暑不敢進¶
㧞緣邊數城而還後周師來侵圍馮母鎮勢甚張思温¶
請益兵帝報曰敵來則與統軍司併兵拒之敵去則務¶
農作勿勞士馬會敵入東城我軍退渡滹沱而屯思温¶
勒兵徐行周軍數日不動思温與諸將議曰敵衆而鋭¶
<pb:KR2a0033_WYG_078-3b>¶
戰不利則有後患不如頓兵以老其師躡而擊之可以¶
必勝諸將從之遂與統軍司兵會飾他説請濟師周人¶
引退思温亦還已而周主復北侵與其將傅元卿李崇¶
進等分道竝進圍瀛州䧟益津瓦橋淤口三闗垂迫固¶
安思温不知計所出但云車駕旦夕至麾下士奮躍請¶
戰不從已而䧟易瀛莫等州京齊人皆震駭往往遁入¶
西山思温以邊防失利恐朝廷罪已表請親征會周主¶
榮以病歸思温退至益津偽言不知所在遇歩卒二千¶
<pb:KR2a0033_WYG_078-4a>¶
餘人來拒敗之是年聞周喪燕民始安乃班師時穆宗¶
湎酒嗜殺思温以密戚預政無所匡輔士論不與十九¶
年春蒐上射熊而中思温與伊勒希巴伊勒希等進酒¶
上壽帝醉還宫是夜為庖人錫衮等所弑思温與南院¶
樞密使髙勲飛龍使紐哩等立景宗保寜初為北院樞¶
密使兼北府宰相仍命世預其選上冊思温女為后加¶
尚書令封魏王從帝獵閭山為賊所害¶
蕭繼先字楊隱小字瑠智格㓜頴悟叔思温命為子睿¶
<pb:KR2a0033_WYG_078-4b>¶
智皇后尤愛之乾亨初尚齊國公主拜駙馬都尉統和¶
四年宋人來侵繼先率邏騎逆境上多所俘獲上嘉之¶
拜北府宰相自是出師繼先必將本府兵先從拔狼山¶
石壘從破宋軍應州上南征取通利軍戰稱㨗力及親¶
征髙麗以繼先年老留守上京卒年五十八繼先雖處¶
富貴尚儉素所至以善治稱故將兵攻戰未嘗失利名¶
重戚里¶
論曰嗚呼人君之過莫大於殺無辜湯之伐桀也數其¶
<pb:KR2a0033_WYG_078-5a>¶
罪曰竝告無辜於上下神祗武王之伐紂也數其罪曰¶
無辜籲天堯之伐苗民也吕侯追數其罪曰殺戮無辜¶
迹是言之伊勒哈之諫廩廩庶幾古君子之風矣雖然¶
善諫者不諫於己然蓋必先得於心術之微而察脉者¶
先其病而治之則易為功穆宗沈湎失徳蓋其資富彊¶
之勢以自肆久矣使羣臣於造次動作之際此諫彼諍¶
提而警之以防其甚則亦詎至是哉于以知和斯思温¶
處位優重耽禄取容真鄙夫矣若哈里之折獄繼先之¶
<pb:KR2a0033_WYG_078-5b>¶
善治可謂任職臣歟¶
　¶
　¶
　¶
　¶
　¶
　¶
　遼史卷七十八¶
<pb:KR2a0033_WYG_078-6a>¶
　遼史卷七十八考證¶
蕭哈里傳繼尚綽哈公主　按公主表綽果係太宗女¶
　原本訛翁主今改¶
蕭思温傳會敵入東城　按穆宗紀應厯八年周䧟束¶
　城縣宋史束城縣𨽻河間府傳謂東城疑即束城之¶
　訛本史地理志不載姑仍其舊¶
蕭思温傳周將李崇進等分道並進　按李崇進通鑑¶
　作重進¶
<pb:KR2a0033_WYG_078-6b>¶
蕭思温傳庖人錫衮　按錫衮原文辛古此又作斯奴¶
　古今併改¶
蕭思温傳為賊所害　按髙勲及紐哩傳盜殺思温實¶
　係二人之謀景宗時追封思温楚國王傳俱不載¶
蕭繼先傳　按蕭繼先聖宗本紀俱作蕭繼逺事跡與¶
　本傳俱同外戚傳公主表及本傳俱作繼先葢繼先¶
　實嗣思温為後或曽更名故紀載互異¶
　遼史卷七十八考證¶

